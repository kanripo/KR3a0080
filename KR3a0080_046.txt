# -*- mode: mandoku-view; -*-
#+TITLE: 大學衍義補
#+DATE: 2015-08-24 23:00:15.682316
#+PROPERTY: ID KR3a0080
#+PROPERTY: BASEEDITION WYG    
#+PROPERTY: JUAN 卷四十六
<pb:KR3a0080_WYG_046-1a>¶
欽定四庫全書¶
　大學衍義補卷四十六¶
　　　　　　　　　　　　　明　丘濬　撰¶
　治國平天下之要¶
　　明禮樂¶
　　　王朝之禮(中/)¶
漢書髙祖七年長樂宫成諸侯羣臣朝十月(漢初以十/月為正)儀(叙/下)¶
(儀/注)先平明謁者治禮引以次入殿門廷中陳車騎戍卒衛官¶
<pb:KR3a0080_WYG_046-1b>¶
設兵張旗幟傳曰趨(𫝊聲教入/者急走也)殿下郎中俠陛陛數百人功¶
臣列侯諸將軍軍吏以次陳西方東鄉文官丞相以下陳東¶
方西鄉大行設九賔(公侯伯子男/孤卿大夫士)臚(上傳/告下)句(下告/上)傳於是皇¶
帝輦出房百官執㦸𫝊警(𫝊聲而/唱警)引諸侯王以下至吏六百¶
石以次奉賀自諸侯王以下莫不振恐肅敬至禮畢盡伏¶
　　臣按此後世嵗首行朝賀禮之始漢承秦制以十¶
　　月為嵗首故也武帝始行夏正而以正月為嵗首¶
　　然朝賀之禮則仍其舊用十月焉至後漢始命行¶
<pb:KR3a0080_WYG_046-2a>¶
　　朝㑹禮於正月此禮三代以前雖未有其制然嵗¶
　　序更端之始萬物維新而凡為臣子者畢來朝㑹¶
　　以致其履端之慶亦義之當然也¶
晉書禮志云魏晉冬至日受方國及百僚稱賀因令㑹¶
其儀亞於獻嵗之旦¶
　　臣按此後世冬至行朝賀禮之始蔡邕獨斷曰冬¶
　　至陽氣起君道長故賀夏至隂氣起君道衰故不¶
　　賀宋人於五月朔亦賀非是¶
<pb:KR3a0080_WYG_046-2b>¶
唐書𤣥宗以帝生日爲千秋節¶
　　臣按此後世人君以始生日為節而表賀之始此¶
　　前代毎一君為一節如宋太祖為長春節太宗為¶
　　乾明節之類在我朝列聖一以萬壽聖節為名未¶
　　有易也竊惟今日承前代故事為三大節元旦冬¶
　　至聖誕是也前代惟至日行禮未有先期習儀者¶
　　有之始自我朝葢以此禮雖非唐虞三代之制然¶
　　臣子所以致敬君上而敦其水木本源之心以致¶
<pb:KR3a0080_WYG_046-3a>¶
　　其祝頌補報之願者於是乎在茍羣聚於一時而¶
　　不豫習於先日則不免臨期參差失誤故凡遇三¶
　　大朝若内若外先期二日於寺觀演習者謹之至¶
　　也謹之至以其禮之大(以上朝/賀禮)¶
虞書羣后四朝敷奏以言明試以功車服以庸(民功/曰庸)¶
　朱熹曰五載之内天子廵狩者一諸侯來朝者四盖¶
　廵狩之明年則東方諸侯來朝于天子之國又明年¶
　則南方之諸侯來朝又明年則西方之諸侯來朝又¶
<pb:KR3a0080_WYG_046-3b>¶
　明年則北方之諸侯來朝又明年則天子復廵狩¶
　程頥曰敷奏以言者使各陳其為治之說言之善者¶
　則從而明考其功有功則賜車服以旌異之其言不¶
　善則亦有以告飭之也¶
　　臣按有虞之世廵守之年四方諸侯隨地各朝于¶
　　方岳廵守之後四方諸侯分年各朝於京師葢是¶
　　時封建之制行諸侯世守其國恐其嵗月易流人¶
　　心易懈上下易隔故其為制如此若夫罷侯置守¶
<pb:KR3a0080_WYG_046-4a>¶
　　之後任用不久遷補無常因時制宜惟可行三年¶
　　朝覲之典三考黜陟之法焉本朝雖無虞朝羣后¶
　　四朝之制然三年朝覲三考黜陟盖得有虞之意¶
　　於千載之下也¶
周禮大行人(主賔客/之官)掌大賔之禮及大客之儀以親諸¶
侯春朝諸侯而圗天下之事(圗其/可否)秋覲以比邦國之功¶
(比其/髙下)夏宗以陳天下之謨(謀有/是非)冬遇以協諸侯之慮(慮/有)¶
(異/同)時㑹以發四方之禁(無常時/相見也)殷同以施天下之政(衆/見)¶
<pb:KR3a0080_WYG_046-4b>¶
(曰/同)時聘以結諸侯之好(時聘曰問/結其恩好)殷覜以除邦國之慝¶
(殷覜曰視/除其惡慝)間問以諭諸侯之志(間嵗/一問)歸脈以交諸侯之¶
福(分祭祀之胙/同其福嘏)賀慶以賛諸侯之喜(有喜慶事/則慶賀之)致襘以¶
補諸侯之烖(禬祈禳也有/烖則補助之)¶
　　臣按先儒有言君臣之禮不可以不接不接則上¶
　　恩不下流下情不上逹嫌疑易以生毁譽易以入¶
　　易天地不交則否柔進而上行則錫馬蕃庶晝日¶
　　三接也先王知其如此故制諸侯之朝以之圗事¶
<pb:KR3a0080_WYG_046-5a>¶
　　比功陳謨協慮發禁施政則言何以不見納行何¶
　　以不見知姦邪何以介其間左右何以塞其路漢¶
　　刺史奏事京師其亦知此意歟粤自秦罷侯置守¶
　　此禮不復講然後世所謂部使者監司守令即古¶
　　者諸侯也其制雖不可卒復其意則不可以不存¶
　　葢天子奉天命以治天之民所以致天子之命而¶
　　施之民者監司守令也分雖懸絶而心則不可以¶
　　不親親之為言親暱恩愛之謂也古者天子制為¶
<pb:KR3a0080_WYG_046-5b>¶
　　是禮以親當世之諸侯世異勢殊其禮雖不能一¶
　　一行之於今然能即前日所以親諸侯之心以為¶
　　今日所以親監司守令之禮千古猶一日也大行¶
　　人所掌者朝覲宗遇㑹同六者諸侯致覲於王者¶
　　也間問歸賑賀慶致襘四者天子致愛於諸侯者¶
　　也諸侯以禮致其敬天子以仁致其愛尊卑之意¶
　　通上下之誠逹尚何猜疑間二之為患哉先王所¶
　　以親諸侯也如此後世人主其尚體古人親諸侯¶
<pb:KR3a0080_WYG_046-6a>¶
　　之心以親今日監司守令乎¶
禮記天子當依(上/聲)而立諸侯北面而見天子曰覲天子¶
當宁而立諸公東面諸侯西面曰朝¶
　鄭𤣥曰依狀如屏風以絳為質髙八尺東西當户牖¶
　之間繡為斧文亦曰斧扆天子見諸侯則依而立負¶
　之而南面以對諸侯也宁者門屏之間謂之宁人君¶
　視朝所宁立處盖竚立以待諸侯之至¶
　游桂曰禮不可一端盡也不有君臣相臨之禮則無¶
<pb:KR3a0080_WYG_046-6b>¶
　以見大君之尊不有賔主相與之禮則無以見同姓¶
　異姓親親之恩夫諸侯之中有伯父焉有叔父焉有¶
　伯舅焉有叔舅焉有兄弟焉有昏姻焉三王家天下¶
　所恃以為天下者不獨恃其形勢也天子以親親之¶
　恩而臨諸侯諸侯亦以親親之恩而報天子上下相¶
　睦同奬一姓所以數百年長久安寧而無患由此之¶
　故且尊卑之分不綂於一聖人固以為不可天子之¶
　尊諸侯之卑其自然之分固也然諸父兄弟舅甥昏¶
<pb:KR3a0080_WYG_046-7a>¶
　姻相去之逺而久不相見於其來朝忘親親之恩專¶
　以分臨之聖人之心無乃有所不安於此此親親之¶
　恩賔主之禮所以行於春朝而異於覲禮之受於廟¶
　而臣皆北面也此三代之至文聖人待諸侯之禮僃¶
　矣¶
　　臣按三代之時封建諸侯以分治其民其所以分¶
　　土而為諸侯者非王室懿親則有功之臣及前代¶
　　之後也自秦罷侯置守列為郡縣之制歴代分封¶
<pb:KR3a0080_WYG_046-7b>¶
　　宗室及有勲庸之臣多無分地其間親王固有之¶
　　國者然亦有不出國門者焉我太祖分封親藩以¶
　　大國雖有分地而無分民其制雖不盡合於周然¶
　　斟酌漢唐之制最得其中制為禮儀凡親王來朝¶
　　在外廷則行君臣禮於便殿則行家人禮既有以¶
　　尚親親之恩又有以存君臣之義盖得三代所以¶
　　待諸侯之禮若前代專用君臣禮則過於無恩專¶
　　用親親禮則過於無義皆非中道也(以上諸侯/來朝禮)¶
<pb:KR3a0080_WYG_046-8a>¶
周禮大宗伯以飲食之禮親宗族兄弟以饗燕之禮親¶
四方之賔客¶
　鄭𤣥曰親者使之相親人君有食宗族飲食之禮所¶
　以親之也文王世子曰族食世降一等大傳曰繫之¶
　以姓而分别綴之以食而弗殊百世而昏姻不通者¶
　周道然也¶
　王安石曰宗族兄弟飲食之而已致其愛故也四方¶
　賔客則有饗燕之禮致其敬故也¶
<pb:KR3a0080_WYG_046-8b>¶
　　臣按燕饗之禮不同饗以訓恭儉燕以示慈惠然¶
　　皆所以飲食之也¶
大行人以九儀辨諸侯之命等諸侯之爵以同邦國之¶
禮而待其賔客上公之禮饗禮九獻食禮九舉諸侯之¶
禮饗禮七獻食禮七舉諸伯如諸侯之禮子男饗禮五¶
獻食禮五舉¶
　鄭𤣥曰九儀謂命者五公侯伯子男也爵者四孤卿¶
　大夫士也¶
<pb:KR3a0080_WYG_046-9a>¶
　吳澂曰饗禮者設盛禮以飲賔也公九獻侯伯七獻¶
　子男五獻食禮者以飲為主也舉者一曰舉牲體也¶
　一曰舉樂也公九舉侯伯七舉子男五舉¶
掌客掌四方賔客之牢禮餼獻飲食之等數與其政治¶
王合諸侯而饗禮則具十有二牢庶具百物僃諸侯長¶
(謂上公九/命作伯者)十有再獻¶
　賈公彦曰魯哀公七年吳來徵百牢子服景伯對曰¶
　周之王也制禮上物不過十二以為天之大數也上¶
<pb:KR3a0080_WYG_046-9b>¶
　公以九為節則十二者是王禮之數¶
　　臣按古者天子之於賔客有饗有燕饗在朝燕在¶
　　寢饗重而燕輕饗則君親獻燕則不親獻¶
詩序曰鹿鳴燕羣臣嘉賔也既飲食之又實幣帛筐篚¶
以將其厚意然後忠臣嘉賔得盡其心矣¶
　朱熹曰雅者正也正小雅燕享之樂也歡忻和恱以¶
　盡羣下之情鹿鳴燕饗賔客之詩也盖君臣之分以¶
　嚴為主朝廷之禮以敬為主然一於嚴敬則情或不¶
<pb:KR3a0080_WYG_046-10a>¶
　通而無以盡其忠告之益故先王因其飲食聚㑹而¶
　制為燕饗之禮以通上下之情而其樂歌又以鹿鳴¶
　起興而言其禮意之厚如此庶乎人之好我而示我¶
　以大道也記曰私惠不歸徳君子不自留焉葢其所¶
　望於羣臣嘉賔者唯在於示我以大道則必不以私¶
　恵為徳而自留矣嗚呼此其所以和樂而不淫也與¶
　范祖禹曰食之以禮樂之以樂將之以實求之以誠¶
　此所以得其心也賢者豈以飲食幣帛為恱哉夫昏¶
<pb:KR3a0080_WYG_046-10b>¶
　姻不僃則貞女不行也禮樂不僃則賢者不處也賢¶
　者不處則豈得樂而盡其心乎¶
　真徳秀曰鹿食苹則相呼呦呦焉而樂君臣賔主之¶
　相樂亦猶是也¶
　　臣按易言天地交而為泰觀鹿鳴諸詩天子所以¶
　　燕饗其臣者如此此泰和之治所以後世不能及¶
　　歟¶
四牡勞使臣之來也¶
<pb:KR3a0080_WYG_046-11a>¶
　朱熹曰此勞使臣之詩也夫君之使臣臣之事君禮¶
　也故為臣者奔走於王事特以盡其職分之所當為¶
　而已何敢自以為勞哉然君之心則不敢以是而自¶
　安也故燕饗之際叙其情而閔其勞言駕此四牡而¶
　出使於外其道路之回逺如此當是時豈不思歸乎¶
　特以王事不可以不堅固不敢狥私以廢公是以内¶
　顧而傷悲也臣勞於事而不自言君探其情而代之¶
　言上下之間可謂各盡其道矣¶
<pb:KR3a0080_WYG_046-11b>¶
　范祖禹曰臣之事上也必先公而後私君之勞臣也¶
　必先恩而後義¶
皇皇者華君遣使臣也¶
　朱熹曰此遣使臣之詩也君之使臣固欲其宣上徳¶
　而逹下情而臣之受命亦唯恐其無以副君之意也¶
常棣燕兄弟也¶
　毛萇曰常棣之木衆華俱發實韡韡而光明故興兄¶
　弟¶
<pb:KR3a0080_WYG_046-12a>¶
　朱熹曰此燕兄弟之樂歌故言常棣之華則其鄂然¶
　而外見者豈不韡韡乎凡今之人則豈有如兄弟者¶
　乎¶
　吕祖謙曰疎其所親而親其所疎此失其本心者也¶
　故此詩反覆言朋友之不如兄弟盖示之以親踈之¶
　分使之反循其本也¶
代木燕朋友故舊也自天子至於庶人未有不須友以¶
成者親親以睦友賢不棄不遺故舊則民徳歸厚矣其¶
<pb:KR3a0080_WYG_046-12b>¶
末章曰伐木于阪釃酒(以茅泲/去其糟)有衍(多/也)籩豆有踐(陳列/貌)¶
兄弟無逺(言皆/在也)民之失徳乾餱(食之/薄者)以愆(過/也)有酒湑(亦/釃)¶
(也/)我無酒酤(買/也)我坎坎鼓我蹲蹲舞我迨我暇矣飲此¶
湑矣¶
　朱熹曰此燕朋友故舊之樂歌末章言人之所以至¶
　於失朋友之義者非必有大故或但以乾餱之薄不¶
　以分人而至於有愆耳故我於朋友不計有無但及¶
　閒暇則飲酒以相樂也¶
<pb:KR3a0080_WYG_046-13a>¶
　　臣按此詩可見人君之於其臣下非但有大燕享¶
　　若夫閒暇之時其於諸侯諸舅朋友故舊亦必有¶
　　燕飲以篤其恩義云¶
天保下報上也¶
　古註曰鹿鳴至伐木皆君所以下其臣臣亦歸美于¶
　上崇君之尊而福祿之以答其歌¶
　朱熹曰人君以鹿鳴以下五詩燕其臣臣受賜者歌¶
　此詩以答其君言天之安定我君使之獲福也¶
<pb:KR3a0080_WYG_046-13b>¶
　王安石曰君恩至重臣雖有犬馬之勞不足以上答¶
　故惟稱其福祿以報之此出於懽心而不強以為者¶
　也¶
　朱熹曰當是時君以鹿鳴四牡皇華燕羣臣以常棣¶
　燕兄弟以伐木燕朋友而臣之所以答其君者如此¶
　君燕其臣臣媚其君此所以上下交徳業成而均享¶
　盛大悠久之福也與¶
　　臣按古者人君以嘉禮賔之者有四焉宗族兄弟¶
<pb:KR3a0080_WYG_046-14a>¶
　　也朋友故舊也孤卿大夫士也公侯伯子男也其¶
　　禮之行也有饗焉有食焉有燕焉然其燕也有因¶
　　祭而餕有因勞而勞有因閒暇而㑹所謂饗者烹¶
　　太牢以飲賔几設而不倚爵盈而不飲以訓恭儉¶
　　也食者是於饗禮之中舉樂以薦牲體焉燕則異¶
　　於饗食之禮示以慈惠其樂無筭也取其驩而已¶
　　其爵無&KR0555;也取其醉而已至若中庸曰燕毛所以¶
　　序齒坊記曰因其酒肉聚其宗族以教民睦則是¶
<pb:KR3a0080_WYG_046-14b>¶
　　祭畢而燕四牡皇皇者華所歌則是因勞而勞伐¶
　　木之亂所謂迨我暇矣飲此湑矣則是因閒暇而¶
　　時㑹也噫三代盛時上下之情相親相愛有如此¶
　　者後世人主之於臣下以勢臨之而已以利啗之¶
　　而已以法驅之而已無復三代和合親比氣象凡¶
　　其所以嵗時燕饗之者一惟按故事而姑為之禮¶
　　焉耳若夫朝夕所以相與燕好而飲食者不出乎¶
　　宫闈永巷之中左右便辟使令之人治欲復古得¶
<pb:KR3a0080_WYG_046-15a>¶
　　乎¶
蓼蕭詩之首章曰蓼(長大/貌)彼蕭(艾/也)斯零露湑(湑湑然蕭/上露貌)¶
兮既見君子(指諸/侯言)我心寫(輸/寫)兮燕(謂燕/飲)笑語兮是以有¶
譽(善譽/也)處(安樂/也)兮¶
　朱熹曰諸侯朝于天子天子與之燕以示慈惠故歌¶
　此詩言蓼彼蕭斯則零露湑然矣既見君子則我心¶
　輸寫而無留恨矣是以燕笑語而有譽處也其曰既¶
　見葢於其初燕而歌之也¶
<pb:KR3a0080_WYG_046-15b>¶
　　臣按先儒謂諸侯來朝天子天子見之而得以輸¶
　　寫其心而無所留隠相與燕飲笑語和恱則上下¶
　　可以保有聲譽與和樂也茍上之于下也有所疑¶
　　而不敢盡其情下之於上也有所畏而不敢申其¶
　　意則是上下不交否之時也禍端亂萌皆由於此¶
　　尚何保有其安樂於長久乎¶
湛露天子燕諸侯也其詩曰湛湛(露盛/貌)露斯匪陽不晞¶
(乾/也)厭厭(安久/足也)夜飲(和/燕)不醉無歸湛湛露斯在彼豐(茂/也)草¶
<pb:KR3a0080_WYG_046-16a>¶
厭厭夜飲在宗(宗室路/寢之屬)載考(成也在宗室/而成燕禮)湛湛露斯在¶
彼杞棘顯(明/)允(信/)君子(指諸侯/為賔者)莫不令(善/也)徳其桐其椅¶
其實離離(垂/也)豈弟君子莫不令儀¶
　朱熹曰此亦天子燕諸侯之詩言湛湛露斯非日則¶
　不晞以興厭厭夜飲不醉則不歸盖於其夜飲之終¶
　而歌之也令徳謂其飲多而不亂徳足以將之也令¶
　儀言醉而不䘮其威儀也¶
　　臣按先儒謂此詩前兩章厭厭夜飲所以道其情¶
<pb:KR3a0080_WYG_046-16b>¶
　　之相親也後兩章言令徳令儀又美其徳將而無¶
　　醉也是詩盖於褒美之中而寓規戒之意¶
左傳昭公五年楚薳啟彊曰聖王務行禮朝聘有圭享¶
(饗/也)頫(見/也)有璋小有述職(諸侯適/天子)大有廵功(天子/廵守)設几而¶
不倚爵盈而不飲(言務/行禮)宴有好貨飱有陪(加/也)鼎入有郊¶
勞出有贈賄禮之至也¶
　　臣按設几而不倚爵盈而不飲即聘儀所謂酒清¶
　　人渴而不敢飲肉乾人飢而不敢食也宴有好貨¶
<pb:KR3a0080_WYG_046-17a>¶
　　即詩序所謂鹿鳴燕羣臣嘉賔既飲食之又實幣¶
　　帛筐篚以將其厚意也古者人君之於臣下有享¶
　　禮以嚴其分有燕禮以通其情此上下所以交而¶
　　為泰也歟¶
漢髙祖長樂宫成諸侯羣臣皆朝賀禮畢置法酒(猶言/禮酌)¶
(不飲/至醉)諸侍坐殿上皆伏抑首(抑屈/也)以尊卑次起上壽觴¶
九行謁者言罷酒御史執法舉不如儀者¶
　　臣按此後世大朝賀宴㑹之禮所由起自漢行嵗¶
<pb:KR3a0080_WYG_046-17b>¶
　　首慶賀禮魏晉以後又有賀冬至禮唐中葉又有¶
　　所謂賀生日禮皆於是日行禮畢設大宴以享百¶
　　官我朝禮儀視前代為僃文臣四品以上及諸學¶
　　士武臣都督以上皆宴殿上經筵官及翰林講讀¶
　　官尚寳卿六科都給事中暨文臣五品堂上官武¶
　　臣都指揮以上官宴中左中右門翰林院中書舎¶
　　人左右春坊御史欽天監太醫院鴻臚寺官及五¶
　　品以上陪祀官宴于丹墀是日行禮畢該宴官更¶
<pb:KR3a0080_WYG_046-18a>¶
　　衣立殿外俟上至升座樂作入拜進花進酒跪俟¶
　　上飲訖乃起即席簮花啐酒酒凡九進湯五進羣¶
　　臣則殺其二毎嵗三大朝賀及郊祀禮成行慶成¶
　　禮凡四舉焉遇有故則賜鈔以代宴惟慶成則否¶
　　臣竊以謂正旦長至遇故免宴可也惟萬壽聖節¶
　　天下藩服重臣親齎表賀有自萬里而來者無不¶
　　望一霑醉酒飽徳之恩請命禮官舉行之¶
宋志宴饗之設所以訓恭儉示惠慈也宋制常以春秋¶
<pb:KR3a0080_WYG_046-18b>¶
之季仲月及誕聖節郊祀藉田禮畢廵幸還京凡國有¶
大慶皆大宴羣臣於集英殿次宴紫宸殿小宴垂拱殿¶
有司預於殿庭設山樓排場為羣仙隊仗六番進貢九¶
龍五鳯之狀宰相率百官入宣徽閤門通唱致辭謝宰¶
相升殿進酒各&KR0556;坐酒九行(曲宴七行/或五行)毎上舉酒羣臣¶
立侍次宰相次百官舉酒或傳㫖命釂即皆搢笏起飲¶
再拜(曲宴多/不拜)或上壽更衣賜花有差其郊祀藉田禮畢¶
皆設大宴上元觀燈及苑囿池籞觀稼較獵逰幸所至¶
<pb:KR3a0080_WYG_046-19a>¶
亦常以暮春召近臣賞花釣魚於苑中其或兩府使相¶
赴鎮還朝咸賜宴¶
　　臣按此宋朝賜宴之儀臣聞國朝洪武永樂宣徳¶
　　中時有賜宴近年以來雖三大朝賀葢久不舉而¶
　　所謂曲宴者益稀濶矣竊惟一張一弛文武之道¶
　　人臣終嵗勤劬職業幸而得一日醉飽之歡是乃¶
　　君上莫大之恩澤古之人君所以致其臣庶竭忠¶
　　盡力以至於殉國以身此亦其一機也但不可施¶
<pb:KR3a0080_WYG_046-19b>¶
　　諸非其人而流於䙝耳¶
宋太宗時直史館陳靖言古之宴饗者所以省禍福而¶
觀威儀也故宴以禮成賔以賢序風雅之作兹為盛焉¶
伏見内殿賜宴羣臣拜舞方畢趨馳就席品列之序紏¶
紛無别及至尊舉爵羣臣起立先後不整俯仰失節欲¶
望令有司預依品位告諭其有踰越班次拜起失節喧¶
譁者並令紏舉¶
至道中御史中丞李昌齡言廣宴之設以均飫賜供事¶
<pb:KR3a0080_WYG_046-20a>¶
禁庭當定貟數籍姓名以謹其出入酒殽之司或𧇊精¶
潔望分命中使廵察從之¶
真宗咸平三年學士梁顥請以春秋大宴小宴賞花行¶
幸為四圗頒下閤門遵守從之¶
　　臣按人君賜宴於臣人臣受宴於君非徒飲之食¶
　　之而已也内則以廣恩惠外則以觀威儀施恩者¶
　　固當以禮受賜者尤當以敬茍進退拜起之無節¶
　　固臣之罪矣若夫酒殽之或𧇊精潔禮度之或至¶
<pb:KR3a0080_WYG_046-20b>¶
　　簡略亦豈人君禮待其下之道哉李昌齡請命中¶
　　使廵察梁顥請以所宴為圗在今日亦所宜行焉¶
　　(以上/燕饗)¶
虞書嵗二月(當廵守之/年二月)東廵守至于岱宗(泰/山)柴(燔柴/祀天)望¶
(望祭/山川)秩(牲幣祝/號次第)于山川肆覲東后(東方/諸侯)協時(四/時)月(月之/大小)¶
正日(日之/甲乙)同律(十二/律)度(分寸/尺丈)量(龠合升/斗斛)衡(銖兩斤/鈞石)脩五¶
禮(吉凶軍/賔嘉)五玉(三圭/二璧)三帛(纁𤣥/黃)二生(羔/鴈)一死(雉/)贄(贄所/執以)¶
(相見/者)如(同/也)五器(五禮/之器)卒(畢/也)乃復五月南廵守至于南岳¶
<pb:KR3a0080_WYG_046-21a>¶
(衡/山)如岱禮八月西廵守至于西岳(華/山)如初十有一月朔¶
廵守至于北岳(恒/山)如西禮歸格(至/也)于藝祖(即文/祖)用特(一/牛)¶
五載一廵守¶
　朱熹曰卒乃復者舉祀禮覲諸侯一正朔同制度脩¶
　五禮如五器數事皆畢則不從東行而遂南向且轉¶
　而南行故曰卒乃復二月東五月南八月西十一月¶
　北各以其時也古者君將出必告于祖禰歸又至其¶
　廟而告之孝子不忍死其親出告反面之義也¶
<pb:KR3a0080_WYG_046-21b>¶
　吕祖謙曰廵守而歸茍民物有一不得其所其見祖¶
　廟有愧必矣想舜歸格之時此心無愧對越在廟慰¶
　愜可知也¶
　　臣按先儒有言廵守所以維持封建後世罷封建¶
　　以為郡縣之制萬方一國四海一家如肢體之分¶
　　布如心手之相應萬里如在殿廷州縣如在輦轂¶
　　挈其領而裘隨舉其綱而網順政不必屈九重之¶
　　尊千乗萬騎之禁衛百司庶府之扈從以勞民而¶
<pb:KR3a0080_WYG_046-22a>¶
　　傷財也茍慮事久而弊生而欲有以考察而振作¶
　　之遣一介之臣付方尺之詔璽書所至如帝親行¶
　　天威不違天顔咫尺孰敢懈怠哉然則帝舜廵守¶
　　非歟臣故曰廵守所以維持封建也¶
大行人十有二嵗王廵守殷國¶
　王安石曰王廵守則諸侯各朝于方岳王不廵守則¶
　㑹諸侯而殷見或廵守或殷國其出而省焉一也¶
　吕祖謙曰廵守之禮此乃維持治具提攝人心聖人¶
<pb:KR3a0080_WYG_046-22b>¶
　運天下妙處大抵人心久必易散政事久必有闕一¶
　次廵守又提攝整&KR0592;一次此所以新新不已之意然¶
　唐虞五載一廵守周却十二年何故盖周時文治漸¶
　成禮文漸僃所以十二年方舉廵守之事此是成王¶
　知時變識㑹通處¶
　　臣按吕氏謂舜五載廵守周十二年廵守為成王¶
　　知時變識㑹通臣竊以謂在虞時則可五載在周¶
　　時則可十二年在後世罷封建立州郡之時守令¶
<pb:KR3a0080_WYG_046-23a>¶
　　不世官政令守成憲雖屢世可也在今日時變㑹¶
　　通之要所以提攝整&KR0592;之者誠能擇任大臣毎五¶
　　年一次分遣廵行天下如漢唐故事雖非古典亦¶
　　古意也¶
孟子天子適諸侯曰廵守廵守者廵所守也諸侯朝於¶
天子曰述職述職者述所職也無非事者春省耕而補¶
不足秋省斂而助不給夏諺曰吾王不逰吾何以休吾¶
王不豫吾何以助一遊一豫為諸侯度今也不然師行¶
<pb:KR3a0080_WYG_046-23b>¶
而糧食飢者弗食勞者弗息睊睊胥讒民乃作慝方命¶
虐民飲食若流流連荒亡為諸侯憂從流下而忘反謂¶
之流從流上而忘反謂之連從獸無厭謂之荒樂酒無¶
厭謂之亡¶
　朱熹曰廵所守廵行諸侯所守之土也述所職陳其¶
　所受之職也皆無有無事而空行者而又春秋循行¶
　郊野察民之所不足而補助之故夏諺以為王者一¶
　遊一豫皆有恩惠以及民而諸侯皆取法焉不敢無¶
<pb:KR3a0080_WYG_046-24a>¶
　事慢遊以病其民也¶
　　臣按天理人欲同行異情遊豫為諸侯度天理也¶
　　流連為諸侯憂人欲也孟子言古之帝王與今之¶
　　諸侯其遊豫雖同而其所以遊豫者一則為諸侯¶
　　之法一則為諸侯之憂天理人欲之異也¶
秦始皇二十七年廵隴西北地出鷄頭山過回中¶
　　臣按有虞之時五年一廵守周十有二年王乃時¶
　　廵所以省方觀民非為遊樂也然又必以四岳為¶
<pb:KR3a0080_WYG_046-24b>¶
　　底止之地出必有期行必有方未有頻年出行遊¶
　　蕩如始皇者也今年廵隴西北地至回中明年上¶
　　鄒嶧繼是渡淮浮江至南郡登之罘刻碣石門至¶
　　雲夢上㑹稽直至沙丘崩而後己其後漢武隋煬¶
　　亦效尤焉漢武幸而不敗然海内虚耗所損亦多¶
　　矣煬帝南遊竟死於江都說者謂二君者假望秩¶
　　省方之說以濟其流連荒亡之舉千乗萬騎無嵗¶
　　不出遐方下國無地不到至於民怨盗起覆祚殞¶
<pb:KR3a0080_WYG_046-25a>¶
　　身曽不旋踵雖秦隋所以召亡者固非一端然儻¶
　　非遊蕩無度則河決魚爛之勢亦未應如是其促¶
　　也¶
文中子叔恬曰舜一嵗而廵五嶽國不廢而民不勞何¶
也曰無他道也兵衛少而徵求寡也¶
　　臣按時異世殊上古之時風氣淳樸人用未滋故¶
　　人君所以奉身用度者未至於華靡故其廵行兵¶
　　衛可以不僃而徵求不至於過多後世則不然雖¶
<pb:KR3a0080_WYG_046-25b>¶
　　時君有仁愛之心恭儉之徳然兵衛少則不足以¶
　　防姦徵求寡則不足以僃用不若深居九重求賢¶
　　審官内委任大臣以帥其屬外分命大臣以治其¶
　　方則垂拱仰成不出國門而天下治矣(以上/廵守)¶
　　　　以上論王朝之禮(中/)¶
　¶
　¶
　大學衍義補卷四十六¶
