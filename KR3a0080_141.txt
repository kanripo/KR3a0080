# -*- mode: mandoku-view; -*-
#+TITLE: 大學衍義補
#+DATE: 2015-08-24 23:00:17.842815
#+PROPERTY: ID KR3a0080
#+PROPERTY: BASEEDITION WYG    
#+PROPERTY: JUAN 卷一百四十一
<pb:KR3a0080_WYG_141-1a>¶
欽定四庫全書¶
　大學衍義卷一百四十一¶
　　　　　　　　　　　　　明　丘濬　撰¶
　治國平天下之要¶
　　嚴武備¶
　　　經武之要(上/)¶
易師出以律否臧凶(師/卦)¶
書滿招損謙受益時乃天道(大禹/謨)¶
<pb:KR3a0080_WYG_141-1b>¶
殱厥渠魁脅從罔治(𦙍/征)¶
　　臣按以上三條解見前¶
威克厥愛允濟愛克厥威允罔功(𦙍/征)¶
　李靖曰愛設於先威設於後不可反是也若威加於¶
　前愛救於後則無益於事矣尚書所以慎戒其終非¶
　謀於始也¶
　　臣按靖言雖非經意然亦有理¶
佑賢輔徳顯忠遂良兼弱攻昧取亂侮(傷/也)亡推亡固存¶
<pb:KR3a0080_WYG_141-2a>¶
邦乃其昌(仲虺/之誥)¶
　蔡沈曰諸侯之賢徳者佑之輔之忠良者顯之遂之¶
　所以善善也諸侯之弱者兼之昧者攻之亂者取之¶
　亡者傷之所以惡惡也推亡者兼攻取侮也固存者¶
　佑輔顯遂也推彼之所以亡固我之所以存邦國乃¶
　其昌矣¶
　林之竒曰天之生物必因其材而篤焉故栽者培之¶
　傾者覆之天道之自然也佑輔顯遂為善者必為人¶
<pb:KR3a0080_WYG_141-2b>¶
　所助也兼攻取侮為不善者必為人所侵也聖人因¶
　其常理以應世有亡之道則推而亡之有存之道則¶
　輔而固之¶
　　臣按昧者亂者攻之取之可也若有不幸而衰弱¶
　　而或馴致於䘮亡乃兼之侮之豈天道哉豈聖人¶
　　之心哉意所謂弱者亡者乃不為不善所致而非¶
　　為善而不幸也故下文曰殖有禮覆昏暴葢所以¶
　　至於弱而亡者昏而暴者也故因而覆亡之是則¶
<pb:KR3a0080_WYG_141-3a>¶
　　上天之道也故曰欽崇天道永保天命¶
同力度徳同徳度義(㤗/誓)¶
　蔡沈曰度量度也徳得也行道有得於身也義宜也¶
　制事達時之宜也同力度徳同徳度義意古者兵志¶
　之詞武王舉以明伐商之克¶
　林之竒曰凡勝負之理力同則有徳者勝徳同則廢¶
　義者勝度徳校善惡也度義校勝負也¶
民之所欲天必從之(同/上)¶
<pb:KR3a0080_WYG_141-3b>¶
　孔安國曰言天除惡樹善與民同¶
　　臣按民之所欲天必從之嗚呼為人上者慎母咈¶
　　民之所欲哉吾咈民之欲則民不欲吾為之主矣¶
　　民不欲吾為之主則必將以欲吾者欲他人矣民¶
　　心既有所欲天意惟民之從為人上者奈何弗畏¶
　　且敬哉¶
古人有言曰撫我則后虐我則讐(牧/誓)¶
　蔡沈曰武王因古人之言謂撫我則我之君也虐我¶
<pb:KR3a0080_WYG_141-4a>¶
　則我之讐也¶
　　臣按人君常誦此二言出入起居恒存諸心口誦¶
　　而心惟之則必兢兢焉在民之上恒如朽索之馭¶
　　六馬矣¶
樹徳務滋除惡務本(同/上)¶
　蔡沈曰務專力也植徳則務其滋長去惡則務絶根¶
　本兩句意亦古語也¶
禮記軍旅思險隠情以虞(少/儀)¶
<pb:KR3a0080_WYG_141-4b>¶
　程頥曰軍行舍止行繇之處必思為險阻之防又當¶
　隠密已情以虞度人之情計也¶
　輔廣曰行軍之道以臨事而懼好謀而成為上思險¶
　謂臨事而懼慮敗不慮勝也隠情以虞謂好謀而成¶
　且兵事露則不神也¶
武車不式介者不拜¶
　鄭𤣥曰兵車不以容禮下人也軍中之拜肅拜¶
子曰以之田獵有禮故戎事閑也(仲尼/閒居)¶
<pb:KR3a0080_WYG_141-5a>¶
　胡安國曰三綱軍政之本古者春蒐夏苗秋獮冬狩¶
　皆於農隙以講事而所主者明貴賤辨等列順少長¶
　習威儀則皆納民於軌物而非馳射擊刺之末矣¶
春秋公羊傳出竟有可以安社稷利國家者則專之可¶
也(莊十/九年)¶
　　臣按此言雖主於聘然亦可推之以用於出師¶
弱者吾威之彊者吾辟之是以使寡人無以立乎天下¶
(宣二/十年)¶
<pb:KR3a0080_WYG_141-5b>¶
　　臣按此語左傳亦引之¶
糓梁傳知者慮義者行仁者守(隱三年及/桓十八年)¶
　　臣按此三言糓梁傳凡兩見雖為會而言然亦可¶
　　以用之於師旅¶
伐不踰時戰不逐奔誅不填(音/田)服(隱五/年)¶
　陸徳明曰不填服者來服者不復填厭之¶
倍則攻敵則戰少則守(僖二十/二年)¶
古者雖有文事必有武備(襄二十/五年)¶
<pb:KR3a0080_WYG_141-6a>¶
懐惡而討雖死不服(昭四/年)¶
君不為匹夫興師(定四/年)¶
左傳衆仲曰以徳和民不聞以亂以亂猶治絲而棼之¶
也¶
阻兵無衆安忍無親衆叛親離難以濟矣¶
夫兵猶火也弗戢將自焚也(竝隱/四年)¶
君子曰不備不虞不可以師(隱五/年)¶
戎輕而不整貪而無親勝不相讓敗不相救先者見獲¶
<pb:KR3a0080_WYG_141-6b>¶
必務進進而遇覆必速奔後者不救則無繼矣乃可以¶
逞(隱九/年)¶
以王命討不庭不貪其土以勞王爵正之體也(隱十/年)¶
無刑而伐之服而舍之度徳而處之量力而行之相時¶
而動無累後人¶
不度徳不量力不親親不徴辭(明徴其辭/以審曲直)不察有罪犯¶
五不韙(是/也)而以伐人其喪師也不亦宜乎(竝隱十/一年)¶
凡公行告于宗廟反(回/也)行飲至(到/也)舍(置/也)爵(酒/器)策勲(書勲/勞於)¶
<pb:KR3a0080_WYG_141-7a>¶
(策/)禮也(桓二/年)¶
師克在和不在衆(桓十/一年)¶
疆塲之事慎守其一而備其不虞(桓十/七年)¶
凡師一宿為舍再宿為信過信為次(莊三/年)¶
戰勇氣也一鼓作氣再而衰三而竭彼竭我盈故克之¶
視其轍亂望其旗靡故逐之(竝莊/十年)¶
得一夫而失一國與惡而弃好非謀也(莊十/二年)¶
夫禮樂慈愛戰所畜也夫民讓事樂和愛親哀喪而後¶
<pb:KR3a0080_WYG_141-7b>¶
可用也(荘二十/七年)¶
輔車(輔頰/牙車)相依唇亡齒寒(僖公/五年)¶
　　臣按公羊糓梁二子皆載唇亡齒寒之語而左傳¶
　　加輔車相依一句¶
諺有之曰心則不競何憚於病既不能彊又不能弱所¶
以病也¶
招携以禮懐逺以徳徳禮不易無人不懐(竝僖/七年)¶
弊重而言甘誘我也(僖十/年)¶
<pb:KR3a0080_WYG_141-8a>¶
古者大事必乗其産(謂/馬)生其水土而知其人心安其教¶
訓而服習其道唯所納之無不如志¶
重怒難任背天不祥¶
史佚有言曰無始禍無怙亂無重怒重怒難任陵人不¶
祥(竝僖十/五年)¶
盍姑内省徳乎無闕而後動(僖十/九年)¶
量力而動其過鮮矣善敗由已而由人乎哉(僖二/十年)¶
國無小不可易也無備雖衆不可恃也¶
<pb:KR3a0080_WYG_141-8b>¶
無謂邾小蠭蠆有毒(竝僖二/十二年)¶
君命無貳古之制也除君之惡惟力是視(僖二十/四年)¶
竊人之財猶謂之盜況貪天之功以為己力乎¶
信國之寶也民之所庇也得原失信何以庇之所亡滋¶
多(竝僖二/十五年)¶
軍志曰允當則歸又曰知難而退又曰有徳不可敵¶
　　臣按凡左傳所引軍志之說必古有是書今亡矣¶
　　夫幸其言猶有一二之存用兵者可以為法¶
<pb:KR3a0080_WYG_141-9a>¶
師直為莊曲為老(竝僖二十八年/又宣十二年)¶
因人之力而敝之不仁失其所與不知以亂易整不武¶
(僖三/十年)¶
勤而無所必有悖心且行千里其誰不知(僖三十/二年)¶
輕則寡謀無禮則脱(易/也)入險而脱又不能謀能無敗乎¶
敵不可縱縱敵患生又曰一日縱敵數世之患也(竝僖/三十)¶
(三/年)¶
諸侯敵王所愾(恨/怒)而獻其功(文四/年)¶
<pb:KR3a0080_WYG_141-9b>¶
敵惠敵怨不在後嗣(文六/年)¶
先人有奪人之心軍之善謀也¶
兵作於内而亂於外為冦冦猶及人亂自及也(竝文/七年)¶
使者目動而言肆懼我也將遁矣¶
死傷未收而棄之不惠也不待期而薄人於險無勇也¶
(竝文十/二年)¶
禮以順天天之道也已則反天而又以討人難以免矣¶
又曰君子之不虐㓜賤畏乎天也(文十/五年)¶
<pb:KR3a0080_WYG_141-10a>¶
我能徃冦亦能徃(文十/六年)¶
平國以禮不以亂伐而不治亂也以亂平亂何治之有¶
無治何以行禮(宣四/年)¶
　杜預曰責公不先以禮治之而行伐¶
牽牛以蹊人之田而奪之牛牽牛以蹊者信有罪矣而¶
奪人之牛罰已重矣(宣十/一年)¶
觀釁而動徳刑政事典禮不易不可敵也不為是征叛¶
則伐之服而舍之徳刑成矣伐叛刑也柔服徳也見可¶
<pb:KR3a0080_WYG_141-10b>¶
而進知難而退軍之善政也兼弱攻昧武之善經也¶
成師以出聞敵彊而退非夫(非文/夫)也¶
寧我薄人無人薄我軍志曰先人有奪人之心薄之也¶
夫武禁暴戢兵保大定功安民和衆豐財者也¶
　　臣按此武之七徳¶
拊而勉之三軍之士皆如挾纊(綿也竝宣/十二年)¶
雖鞭之長不及馬腹(宣十/五年)¶
史佚之志有之曰非我族類其心必異(成四/年)¶
<pb:KR3a0080_WYG_141-11a>¶
聖人與衆同欲是以濟事又曰善鈞從衆(成六/年)¶
唯聖人能内外無患自非聖人外寧必有内憂盍釋楚¶
以為外懼乎¶
怨之所聚亂之本也多怨而階亂何以在位(竝成十/六年)¶
信不叛君知不害民勇不作亂¶
亂在外為姦在内為軌御姦以徳御軌以刑(竝成十/七年)¶
師衆以順為武軍事有死無犯為敬(襄三/年)¶
謀之多族(家/也)民之多違事滋無成(襄八/年)¶
<pb:KR3a0080_WYG_141-11b>¶
居安思危思則有備有備無患(襄十/一年)¶
譬如捕鹿晉人角之諸戎掎之(掎其/足也)與晉踣(僵/也)之(襄十/四年)¶
　　臣按掎角之言出諸此¶
兵不戢必取其族(襄二十/四年)¶
　杜預曰族類也取其族還自害也¶
久將墊隘(慮雨/水)隘乃禽也不如速戰(襄二十/五年)¶
兵民之殘也財用之蠧小國之大災也¶
天生五材(金木水/火土也)民竝用之廢一不可誰能去兵兵之¶
<pb:KR3a0080_WYG_141-12a>¶
設乆矣所以威不軌而昭文徳也聖人以興亂人以廢¶
(竝襄二/十七年)¶
或多難以固其國啓其疆土或無難以喪其國失其守¶
字(昭四/年)¶
五大(謂五/官)不在邊五細(謂五官/之屬)不在庭¶
　杜預曰言五官之長專盛過節則不居邊細弱不勝¶
　任亦不可居朝廷¶
末大必折尾大必掉(竝昭十/一年)¶
<pb:KR3a0080_WYG_141-12b>¶
軍志有之先人有奪人之心後人有待其衰(昭二十/一年)¶
威克其愛雖小必濟(昭二十/三年)¶
乗亂不祥(昭二十/七年)¶
彼出則歸彼歸則出亟肄(勞/也)以罷(與疲/同)之多方以誤之¶
(昭二/十年)¶
　唐太宗曰朕觀千章萬句不出乎多方以誤之一句¶
　而已¶
不讓則不和不和則不可以逺征(定五/年)¶
<pb:KR3a0080_WYG_141-13a>¶
裔不謀夏夷不亂華俘不干盟兵不偪好(定十/年)¶
樹徳莫如滋去疾莫如盡(哀元/年)¶
背大國不信伐小國不仁民保於城城保於徳(哀七/年)¶
　　臣按左傳中論戰伐之語頗多其間多是引其所¶
　　聞及古志往往切於用兵之實前代名將若闗羽¶
　　岳飛輩皆喜觀左傳有繇然也臣故掇其要語載¶
　　之以為經武之要使後世知三代以前兵法猶有¶
　　存者如此非但後世顓顓然用權謀變詐也¶
<pb:KR3a0080_WYG_141-13b>¶
國語兵戢(聚/也)而時動動則威觀則玩(黷/也)玩則無震(懼/也)¶
伐木不自其本必復生塞水不自其源必復流滅禍不¶
自其塞必復亂¶
夫國非忠不立非信不固既不忠信而留外寇外寇知¶
其釁而歸圖焉已自抜其本矣¶
擇福莫若重擇禍莫若輕¶
委質為臣無有二心委質而策死古之法也¶
為人臣者君憂臣勞君辱臣死¶
<pb:KR3a0080_WYG_141-14a>¶
論語子曰必也臨事而懼好謀而成者也¶
　　臣按萬世經武之要不出乎聖人此二語¶
子曰不以教民戰是謂棄之¶
孟子曰天時不如地利地利不如人和¶
　尉繚子曰天時不如地利地利不如人和謹人事而¶
　已矣¶
荀子曰知莫大乎棄疑行莫大乎無過事莫大乎無悔¶
至無悔而止矣不可必也(不必其/成功)¶
<pb:KR3a0080_WYG_141-14b>¶
聖人有誅而無戰城守不攻兵革不擊不屠城不濳軍¶
不留衆師不越時¶
兵者所以禁暴除害也非爭奪也¶
仁義之兵行於天下近者親其善逺方慕其徳兵不血¶
刃逺邇來服¶
戰如所行如戰有功如幸¶
老子曰國之利噐不可以示人¶
禍莫大於輕敵¶
<pb:KR3a0080_WYG_141-15a>¶
兵者不祥之器非君子之器不得已而用之¶
樂殺人者不可以得志於天下矣¶
管子曰攻堅者瑕攻瑕則瑕者堅¶
莊子曰聖人以必不必故多功衆以不必必故無功¶
揚子曰御得其道則天下狙詐咸作使御失其道則天¶
下狙詐咸作敵¶
淮南子曰良將之用卒也同其心一其力勇者不得獨¶
進怯者不得獨退止如丘山動如一體五指之更彈不¶
<pb:KR3a0080_WYG_141-15b>¶
若拳手之一恎萬人之更進不如一人之獨至¶
　　臣按經傳諸子言及武事者僅此以後採兵書¶
司馬灋曰古者逐奔不過百歩縱緩不過三舍(此以/明禮)不¶
窮不能而哀憐傷病(此以/明仁)成列而鼓(此以/明信)爭義不爭利¶
(此以/明義)又能舍服(此以/明勇)知終知始(此以/明智)¶
　　臣按此所謂禮仁信義勇智之六徳也葢五常之¶
　　中而加以勇五常者教也而合之以勇故曰六徳¶
　　以時合教以為民紀之道也自古之政也¶
<pb:KR3a0080_WYG_141-16a>¶
古者國容不入軍軍容不入國¶
從命為上上賞犯命為上上戮¶
介者不拜兵車不式城上不趨危事不齒¶
賞不踰時欲民速得為善之利也罰不遷列欲民速覩¶
為不善之害也¶
用其所欲行其所能廢其不欲不能於敵反是¶
凡陳行惟疏戰惟密兵惟雜¶
物既章目乃明慮既定心乃强¶
<pb:KR3a0080_WYG_141-16b>¶
凡戰之道既作其氣因發其政假之以色道之以辭¶
凡戰之道位欲嚴政欲栗力欲窕氣欲閒心欲一¶
凡車以密固徒以坐固甲以重固兵以輕勝¶
凡戰以輕行輕則危以重行重則無功以輕行重則敗¶
以重行輕則戰故戰相為輕重¶
舍謹兵甲行謹行列戰謹進止¶
凡戰非陳之難使人可陳難非使可陳難使人可用難¶
非知之難行之難¶
<pb:KR3a0080_WYG_141-17a>¶
凡民以仁救以義戰以智決以勇鬭以信專以利勸以¶
功勝(以上司/馬灋)¶
　　臣按此皆司馬灋中之要語也宋人集兵書為七¶
　　以教習武者此其一也七書之中惟此得古盛時¶
　　之遺意何者以其不專尚權謀也此書乃齊威王¶
　　時使其大夫追論古者司馬兵灋而附穰苴之說¶
　　於其中然今傳記所載司馬灋之文今書皆無意¶
　　者今世所傳上中下三卷仁本天子之義定爵嚴¶
<pb:KR3a0080_WYG_141-17b>¶
　　位用衆五篇者乃穰苴所說而所謂古者司馬之¶
　　灋則亡焉矣今其存者特其附說耳太史公謂其¶
　　閎闊深逺雖三代征伐不能竟其義意其謂全書¶
　　也今其全書不可復見而三篇之中其要語者僅¶
　　僅若此故摘而出之著于篇¶
三略曰與衆同好靡不成與衆同惡靡不傾¶
治國安家得人也亡國破家失人也¶
柔能制强柔有所設剛有所施弱有所用强有所加㢘¶
<pb:KR3a0080_WYG_141-18a>¶
此四者而制其宜¶
變動無常因敵轉化不為事先動而輒隨¶
　　臣按漢光武引此語曰柔能制剛弱能制疆而此¶
　　止作一句曰柔能制疆葢有闕文也況此下文繼¶
　　之以柔彊弱四者與漢詔同其間闕剛弱能制四¶
　　字無疑也宜如漢詔補之曰柔能制剛弱能制彊¶
　　斯二語也非但以之自況亦當用此以備敵也¶
莫不貪彊鮮能守微若能守微乃保其生¶
<pb:KR3a0080_WYG_141-18b>¶
能柔能剛其國彌光能弱能彊其國彌彰純柔純弱純¶
剛純彊其國必亡¶
得而勿有居而勿守拔而勿久立而勿取¶
用兵之要在崇禮而重禄禮崇則智士至禄重則義士¶
輕死¶
　　臣按尊禮重禄則士之報禮重蓋用人而重之以¶
　　禄非欲以是致其死也食人之禄者死人之事事¶
　　君之義當然也¶
<pb:KR3a0080_WYG_141-19a>¶
用人之道尊以爵贍以財則士自來接以禮勸以義則¶
士死之¶
夫將帥者必與士卒同滋味而共安危¶
軍井未達將不言渴軍幕未辦將不言倦軍竈未炊將¶
不言饑冬不服裘夏不操扇雨不張葢是謂將禮將之¶
所以為威者號令也戰之所以全勝者軍政也士之所¶
以輕戰者用命也¶
將無還令賞罰必信如天如地乃可使人士卒用命乃¶
<pb:KR3a0080_WYG_141-19b>¶
可越境¶
亂將不可使保軍乖衆不可使伐人¶
將無威則士卒輕刑士卒輕刑則軍失伍¶
良將之統軍也恕己而治人推惠施恩士力日新戰如¶
風發攻如河決故其衆可望而不可當可下而不可勝¶
賞罰明則將威行官人得則士卒服所任賢則敵國畏¶
將能清能靜能平能整能受諌能聽訟能納人能採言¶
能知國俗能圖山川能表險難能制軍權¶
<pb:KR3a0080_WYG_141-20a>¶
將拒諫則英雄散策不從則謀士叛善惡同則功臣倦¶
專已則下歸咎自伐則下少功信讒則衆離心貪財則¶
姦不禁内顧則士卒淫¶
將謀欲密士衆欲一攻敵欲疾將謀密則姦心閑士衆¶
一則軍心結攻敵疾則備不及設¶
將謀泄則軍無勢外闚内則禍不制財入營則衆姦㑹¶
將無慮則謀士去將無勇則吏士恐將妄動則軍不重¶
將遷怒則一軍懼¶
<pb:KR3a0080_WYG_141-20b>¶
軍無財士不來軍無賞士不往¶
香餌之下必有死魚重賞之下必有勇夫¶
興師之國務先隆恩攻取之國務先養民¶
良將之養士不易於身故能使三軍如一心¶
用兵之要必先察敵情¶
千里饋糧士有饑色樵蘇後㸑師不宿飽¶
羣吏朋黨各進所親招舉姦枉抑挫仁賢背公立私同¶
仙相訕是謂亂源(以上/上略)¶
<pb:KR3a0080_WYG_141-21a>¶
使智使勇使貪使愚智者樂立其功勇者好行其志貪¶
者邀趨其利愚者不顧其死¶
無使士談說敵羙為其惑衆無使仁者主財為其多施¶
而附於下(以上/中略)¶
　　臣按此所謂仁者葢慈順而無執守之謂非孔孟¶
　　之所謂仁也¶
夫能扶天下之危者則據天下之安能除天下之憂者¶
則享天下之樂能救天下之禍者則獲天下之福有徳¶
<pb:KR3a0080_WYG_141-21b>¶
之君以樂樂人無徳之君以樂樂身樂人者久而長樂¶
身者不乆而亡釋近謀逺者勞而無功釋逺謀近者佚¶
而有終佚政多忠臣勞政多怨民¶
務廣地者荒務廣徳者彊能有其有者安貪人之有者¶
殘¶
　　臣按此等言語皆非戰國以後人所能道漢光武¶
　　嘗引此語為詔以報臧宫繼之曰今國無善政灾¶
　　變不息百姓驚惶人不自保而復欲逺事邊外乎¶
<pb:KR3a0080_WYG_141-22a>¶
　　孔子曰吾恐季孫之憂不在顓臾且北狄尚彊而¶
　　屯田警備傳聞之事恒多失實誠能舉天下之半¶
　　以滅大冦豈非至願茍非其時不如息人若光武¶
　　者可謂善讀書矣讀書而能用之斯為善讀不然¶
　　徒資口耳而無實用所謂雖多亦奚以為者也¶
廢一善則一善衰賞一惡則衆惡歸善者得其祐惡者¶
受其誅則國安而衆善至¶
一令逆則百令失一惡施則百惡結故善施於順民惡¶
<pb:KR3a0080_WYG_141-22b>¶
加於凶民¶
聖人之用兵非樂之也將以誅暴討亂也¶
　　恬淡而不進者重傷人物也¶
夫兵者不祥之器天道惡之不得已而用之是天道也¶
(以上/下略)¶
　　臣按三略後漢書註謂此即張良於下邳圯所見¶
　　老人出一編書者也今雖不可知其然否然光武¶
　　時已引其言以為詔即以黄石公記為言其非魏¶
<pb:KR3a0080_WYG_141-23a>¶
　　晉以後人假託可知也其言皆本道義而不用隂¶
　　謀秘計上略所引古語皆曰軍□中略皆曰軍勢¶
　　下略無所引葢上中二略惟演古人之語意而下¶
　　略則已自為言也歟且其言曰三略為衰世作意¶
　　謂盛世用徳不用兵兵者衰世之所用也時世衰¶
　　而戰爭起誠能擇其言之粹美者而用之非獨可¶
　　以用之於兵推而廣之則兵亦可以繇是而不用¶
　　而歸於徳化之世矣¶
<pb:KR3a0080_WYG_141-23b>¶
　¶
　¶
　¶
　¶
　¶
　¶
　¶
　大學衍義卷一百四十一¶
